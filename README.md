NRC Digitaal zoekt per direct een
# Ervaren webontwikkelaar/informatie-architect

Stromen er bytes door je aderen? Kun je beter programmeren dan sollicitatiebrieven schrijven? En wil je niet bij een dertien-in-een-dozijn ICT-dienstverlener werken, maar bij een ambitieus en innovatief ~~Rotterdams~~ Amsterdams mediabedrijf?

Dan ben jij degene die we zoeken.

In het Nieuwe Media Team van NRC Digitaal ben jij degene die de informatie-architectuur vaststelt en doorontwikkelt. Daarnaast werk je met een team van webontwikkelaars aan applicaties en sites, waaronder [nrc.nl](http://www.nrc.nl), de [digitale editie](http://digitaleeditie.nrc.nl) en de [registratieservice](https://login.nrc.nl/).

We staan open voor experimenten, nieuwe toepassingen en nieuwe tools (wel overtuig je eerst je collegaâ€™s van het nut ervan). Je houdt nieuwe ontwikkelingen in de gaten en past ze toe. 

In je CV komen de volgende termen voor: PHP, Python, MySQL, open source, linux, humor en GIT. Niet noodzakelijkerwijs in deze volgorde. Je hebt een relevante afgeronde HBO/WO-opleiding en minimaal 5 jaar ervaring als webontwikkelaar.

NRC Digitaal is verantwoordelijk voor [nrc.nl](http://www.nrc.nl) en de digitale verschijningsvormen van NRC Handelsblad en nrc.next. We maken daarbij gebruik van Wordpress, Solr (op [zoeken.nrc.nl](http://zoeken.nrc.nl/?q=ondersteboven)), [CAS](http://en.wikipedia.org/wiki/Central_Authentication_Service) en eigen ontwikkelde applicaties in PHP en Python.

Interesse? Stuur voor 15 december een pull request naar [github](https://github.com/nrcmedia/nrc-zoekt-developer/), [@tenhoope](http://twitter.com/tenhoope) of c.tenhoope@nrc.nl.
